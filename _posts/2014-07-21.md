# Måndag 21/7
Idag var det första gången det var lite svårare på vår kurs. Annars har det i princip varit saker som jag redan gått genom, eller saker som jag hade kunnat gå genom själv. Ibland undrar jag hur mycket denna kursen ger. 

Det är spännande imorgon däremot, för jag och Kasper ska träffa Eva Chang, hon som vill lära sig svenska och kanske ha oss som tutors. Vi ska då ha första lektionen och gå genom lite saker med henne. Jag tycker det ska bli ganska roligt faktiskt. Jag hoppas verkligen att de går med på att ge oss agnska ordentligt i lön, det kommer vara svårt att motivera att lägga ner tid på det annars. Speciellt inte när jag ändå har ganska mycket att göra. Kinesiskan kan ta upp hur mycket tid som helst.

Hon har sagt att hon mest vill fokusera på konversation, så jag tänkte att vi kan försöka lägga upp vår utlärning lite som en michael thomaskurs. Där är det mycket att ha ett ganska grundäggande ordförråd som man använder för att bygga upp meningar på olika sätt. Vi måste bara komma på några grundläggande ord på svenska som man kan använda för att laborera med meningsuppbyggnad. Sedan fokuserar vi inte speciellt mycket på grammatik och uttal av olika ord, utan sparar det till senare. Det är viktigt att lära sig använda språket så tidigt som möjligt. Jag märker det själv, att jag har ganska stor fördel av att ha läst michael thomas-kursen innan jag började ändå. Genom att jag har några mönter för hur man bygger upp meningar så kan jag använda lite mer av ordförrådet som vi lär oss i skolan. För även om det finns med grammatik i vår kurs så får vi inte spciellt mycket utrymme att skapa meningar själva. Jag vet inte riktigt om det är att vi inte har kommit så långt, eller om det är att undervisningen inte är upplagd på det sättet. 

Vi hade undervisning av Shannon idag. Hon hade förberett ett papper med olika meningar om tid och där vi berättade att vi var upptagna och så vidare. Efteråt pratade Love om att han inte lär sig speciellt bra av att öva på det sättet. Ändå har han ganska svårt för att uttala de olika meningarna och stakar sig ganska mycket. Jag tror att det är braför honom att öva på att säga meningarna även om det är ganska mycket ny information. För då övar han i alla fall på uttal och att säga saker på kinesiska. För just nu är han väldigt stakig. Han och Johan har verkligen helt olika inlärningsstrategier. Johan pratar på med ganska konstiga toner, medan Love verkligen funderar innan han säger varje sak. Jag vet verkligen inte vad som är mest effektivt. Jag kan tänka mig att båda metoderna har sina fördelar. Love har fördelen att han verkligen koncentrerar sig på att få ett bra uttal, han har ofta bättre uttal än vad jag har också. Samtidigt så har han svårt att använda språket eftersom han har så fruktansvärt höga krav på sig själv. Han har fortfarande ganska svårt med vissa toner också. Ibland undrar jag också om han oroar sig för fel sak. Jag tror att jag mer är på Johans spår. Att prata mycket och tidigt och på så sätt försöka få upp övningen. Då kommer man lättare till stadiet där man kan använda språket, och då ökar inlärningen ganska snabbt skulle jag vilja säga. Däremot tror jag verkligen det finns nackdelar med det. Speciellt om man vill lära sig prata bra, då behöver man verkligen vara noga med hur man säger allting och hela tiden rätta sig själv så att man inte skaffar sig några dåliga vanor. Vi får se hur vårt uttal förbättrar sig, vi ska nämligen ha uttalsövningar imorgon i skolan. Jag tycker de är riktigt bra, uttal är verkligen någonting jag vill öva på. 

Jag har precis sett en trailer för en ny film om alan turing. Den verkar ganska bra. En av de få bra, allmänt omtyckte filmerna om matematiker är ju "a beautiful mind" som också handlar om någon som knäcker koder för militären, även om det inte visar sig vara riktigt så i plot twisten. Den enda andra filmen om matematiker som jag kan komma på, är den där Matt Damon spelar en supersmart vaktmästare. Den är bra, men inte speciellt realistisk. Men det är roligt att även forskare får lite uppmärksamhet. Jag hoppas bara de har med det riktigt tragiska slutet på hans liv också. 

